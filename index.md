---
layout: default
title: Wstęp
nav_order: 
description: "Jak skonfigurować i zacząć korzystać ze Zwifta. Podręcznik Użytkownika"
permalink: /
---

# Wstęp
{: .no_toc}
### Spis treści
{: .no_toc}
1. TOC
{:toc}

## Co to jest Zwift?  
**Zwift** to aplikacja internetowa, która umożliwia przeprowadzenie treningu w domu, w wirtualnej rzeczywistości. Wystarczy wpiąć rower w interaktywny trenażer lub wskoczyć na bieżnię, by dołączyć do społeczności kolarzy i biegaczy na całym świecie. Jest to świetna alternatywa dla jazdy na zewnątrz w warunkach zimowych, smogu lub kwarantanny. Aplikacja ta wciąż się rozwija, więc jej użytkownikom nuda nie grozi.
  
## Dla kogo jest ten podręcznik?  
Jeśli jesteś **kolarzem**, dopiero co kupiłeś swój pierwszy **trenażer interaktywny**, coś słyszałeś o **Zwifcie**, ale nie za bardzo wiesz, co z czym i jak, to ten krótki podręcznik użytkownika jest właśnie dla Ciebie.  

O ile w internecie można znaleźć sporo informacji na temat Zwifta w języku angielskim, brakuje ich w języku polskim. Ponadto są one dostępne w bardzo wielu miejscach, do których trudno szybko dotrzeć.  

Ten podręcznik instruuje, jak zacząć używać Zwifta, żeby się od razu nie zniechęcić. Zawiera solidną dawkę wiedzy w pigułce i linki do bardziej szczegółowych informacji.

**Ride On!**