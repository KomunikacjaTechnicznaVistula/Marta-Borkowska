---
layout: default
title: Glosariusz
nav_order: 7
---

## Glosariusz

> **Awatar**   
Obrazek reprezentujący użytkownika w wirtualnym świecie. Na Zwifcie dostosowuje się on do wymiarów danej osoby po podaniu wzrostu i wagi. Awatara możesz skonfigurować w _Menu > Garage_ przez wybranie m.in. kasku, koszulki czy Twoich cech charakterystycznych.

> **Drafting**  
Tzw. jazda na kole, bezpośrednio za innym kolarzem, który „przecina” powietrze, biorąc na siebie opory aerodynamiczne. Osoba jadąca z tyłu zużywa w ten sposób o 30% mniej energii niż ta pedałująca na czele. Dzięki temu można odpocząć za kimś, zebrać siły, ponownie wyjść na prowadzenie, dać zmianę i pozwolić, by inni też złapali oddech. Taka jazda jest bardziej efektywna i zdecydowanie szybsza, niż solowa przejażdżka. Na Zwifcie drafting jest możliwy na wyścigach (z wyjątkiem TT) i jazdach grupowych z pewnymi różnicami: brak hamowania, brak sterowania kierownicą (wyjątek: jeśli posiadasz specjalną podkładkę Sterzo Smart) i opóźnienia. 

> **Kategorie wyścigowe**  
Każdy wyścig na Zwifcie jest oznaczony literami od A do E, w zależności od poziomu wytrenowania kolarza, przy czym A jest dla tych najlepszych, a E to wydarzenie dostępne dla wszystkich. Wyniki podawane są również w tych kategoriach. Nie ma kategorii wiekowych. Aby dowiedzieć się, do jakiej kategori należysz, wykonaj test FTP.  Więcej informacji na [stronie Zwifta](https://www.zwift.com/news/12012-zwift-how-to-choose-your-cycling-race-category?__znl=en-eu). 

![Kategorie](/../Marta-Borkowska/assets/images/Kategorie.png){:height="400px" width="600px"}    
*Kategorie* 

> **Strava**  
Darmowa [aplikacja](https://strava.com) zrzeszająca miłośników różnych aktywności fizycznych, umożliwiająca rejestrowanie danych dotyczących treningów i dzielenie się nimi ze znajomymi. Aby wyświetlać na niej również dane ze Zwifta, należy wcześniej zintegrować swoje konta. Więcej informacji na [stronie Zwifta](https://www.zwift.com/news/4898-zwift-how-to-connect-to-strava?__znl=en-eu).

> **Test FTP (_Functional Threshold Power_)**  
Funkcjonalna moc progowa, czyli najwyższa możliwa moc, jaką jesteś w stanie utrzymać przez godzinę jazdy. Wynik podaje się w watach i watach na kilogram. Na Zwifcie można wykonac ten test w wersji krótszej, dłuższej lub w formie tzw. _Ramp Test_. Jego wynik umożliwia dostosowanie stref treningowych, porównanie poziomu wytrenowania na przestrzeni miesięcy i określenie kategorii wyścigowej.

> **Trenażer interaktywny (smart)**  
Urządzenie treningowe (rolkowe lub _Direct Drive_), które umożliwia jazdę na rowerze w pomieszczeniu. Łączy się ono z dedykowaną aplikacją (np. Zwift), wysyłając do niej różne dane tj. prędkość, moc, kadencja oraz odbierając inne dane, np. o podjeździe, przez co steruje oporem, realnie odzwierciedlając profil trasy. Przykładowymi producentami takich trenażerów są firmy Tacx, Elite, Wahoo.

> **Tryb ERG**  
Opcja dostępna w niektórych trenażerach smart, która wyłącza sterowanie oporem zwiazane z nachyleniem danej trasy. :iczą się tylko waty, jakie należy wygenerować przy określonej kadencji. Na Zwifcie dostępna jest w opcji treningu (_Workout_).
Więcej informacji na [stronie ZTPL](https://ztpl.cc/treningi-na-zwift/).

> **Zwift Companion**   
Darmowa [aplikacja](https://play.google.com/store/apps/details?id=com.zwift.android.prod&hl=pl&gl=US) dostępna na telefon, umożliwiająca nawigację podczas treningów, dołączanie do wydarzeń rozgrywających się na Zwifcie, czy analizowanie danych treningowych.

> **ZwiftPower**  
[Strona internetowa](https://zwiftpower.com) gromadząca wyniki z wyścigów i treningów wykonanych na Zwifcie. Należy najpierw utworzyć na niej osobne konto, a następnie połączyć je z kontem Zwift. Więcej informacji na [stronie ZTPL](https://ztpl.cc/zwift-power).